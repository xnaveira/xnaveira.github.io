---
tags: [Phandelver]
---

# 25-03-2025

## **A les portes de Cragmaw**

Seguint les indicacions d’**Reidoth**, els aventurers s’acosten al castell de *Cragmaw*.  
Els pisos superiors estan enrunats i la porta original és esbotzada; a cada costat hi ha una torre amb espitlleres.  

![cragmaw](https://github.com/user-attachments/assets/440d4db2-28f2-424f-ac70-53b3b83aa3f8)

Decideixen ocultar-se i observar el castell durant una estona. **Vesnot** intenta trobar un animaló per demanar-li que entri al castell i esbrini quants guàrdies hi ha.  
Un ocell s’apropa però, quan torna, comunica que no entrarà al castell a causa de la fortor. Des d’unes finestres trencades, però, ha pogut veure i sentir molts goblins xerrant. També ha detectat que moltes parts de les parets del castell estan trencades.

**Tharion** es fa invisible i s’apropa al castell. Observa la porta ensorrada i, a poc a poc, comença a fer la volta pel perímetre. Troba unes escales que pugen darrere d’una porta rovellada. Quan s’acosta a una espitllera, sent veus de goblins i el soroll de pots.  
Allunyant-se uns deu metres, fa servir taumaturgia per fer picar la porta. Al cap d’una estona, un goblin amb davantal obre i pregunta “Qui hi ha?”. En no veure ningú, tanca la porta. **Tharion** repeteix l’operació. El goblin, irritat, amenaça de matar qui estigui fent la broma. A la tercera vegada, el goblin surt deixant-hi un cullerot per evitar que es tanqui i comença a buscar el bromista. **Tharion** aprofita per entrar dins.

El goblin, finalment, torna a entrar i tanca la porta mentre remuga. Es dirigeix cap a una altra estança i, abans de tancar, **Tharion** s’esmuny darrere seu. Es troba davant una sala plena de goblins que parlen en veu alta. Hi ha brasers a cada cantonada, i sembla que es disposen a preparar el menjar.  
**Tharion** aconsegueix travessar tota l’habitació, tot i que gairebé ensopega un parell de cops.

Continua explorant i troba una trampa davant d’una porta. Hi ha diverses portes més, però aparentment no se sent cap soroll darrere seu. Darrere d’una d’elles hi ha un magatzem amb barrils, i al terra hi veu una cota de malla ensangonada, una ballesta i una espasa llarga amb l’emblema de *Neverwinter*.

Amb molta cura, **Tharion** travessa la trampa i obre la porta. Darrere seu hi ha una sala amb un altar. Des de darrere d’unes cortines, se senten veus de goblins. Amb taumaturgia, fa sonar una rialla forta.  
Dos goblins amb túniques apareixen:  
—Has sentit això? Segur que ha estat *Grick*.  
—Anem-hi abans no s’enfadi el mestre.

**Tharion** els segueix i entra a una sala amb un altar, on hi ha el mestre. Quan intenta avançar, ensopega amb un moble. Els goblins s’acosten, però ell torna a fer servir taumaturgia per provocar un soroll que sembla venir del magatzem.  
Els goblins es distreuen i **Tharion** aprofita per retrocedir i desfà el camí fins a la porta situada al costat del magatzem. Es tracta d’un petit post de guàrdia amb dos sentinelles. Tanca la porta i obre la que hi ha al costat de la trampa, que duu a la cuina.

Sortint per la porta d’entrada, el bruixot torna amb els seus companys i els explica tot el que ha vist.

Quan els aventurers s’apropen al castell, **Oreeo** descobreix un caminet amagat que voreja el castell pel costat esquerre, dins el bosc. Al final del camí, hi ha una paret enrunada amb espitlleres altes des d’on es pot veure el camí.

**Wimuss** és el primer a avançar. Ràpid com el vent, es mou d’ombra en ombra, d’arbust a roca, fins a l’escletxa que dona al castell. Un cop allí, fa una ullada als voltants, mentre **Vesnot** avança fins a la porta.  
Després arriba **Tharion**, i finalment **Oreeo**.

Es troben en una sala amb dues sortides: una porta a l’esquerra i unes cortines a la dreta. La sala està plena de fustes mig podrides.  
**Wimuss** travessa les cortines i creua una altra estança. Al final, hi ha dues portes separades per unes cortines, una d’elles de ferro rovellat. Els aventurers s’hi acosten i **Vesnot** obre la porta, que és per on **Tharion** havia entrat anteriorment.

Recordant que a la cuina hi havia vuit goblins, decideixen retrocedir per intentar envoltar la cuina i atrapar els goblins per dos flancs. Però abans hauran d’evitar que el sacerdot i els seus acòlits puguin alertar-los.

Quan entren a la capella, *Grick* que estava amagat al sostre els detecta. **Vesnot** percep un moviment subtil i llença una javelina que fereix la serp tentacular. Aquesta es deixa caure i ataca **Tharion**, ferint-lo. El tiefling, amb fàstic, assenyala la criatura i la socarrima.  
**Oreeo** intenta ajudar-lo però no ho aconsegueix. **Tharion** convoca un raig, mentre **Wimuss**, amb la seva espasa encara tacada de sang de hobgoblin, travessa el *Grick*.

Darrere les cortines, s’hi sent moviment: els goblins han estat alertats.  
El sacerdot apareix per darrere la cortina amb una cimitarra, demanant explicacions pel soroll. **Vesnot**, amb la mirada plena de mort, s’hi abraona però falla l’atac. El contraatac impacta lleugerament sobre el cuir endurit del mig-orc.  
**Oreeo** llança un encanteri per destruir la ment del goblin, que cau fulminat pel dolor.

**Tharion** travessa les cortines i invoca un raig que travessa el cos d’un altre goblin, matant-lo. L’altre acòlit ataca **Tharion** i el fereix.  
**Wimuss** intenta atacar-lo, però se li encalla l’espasa.  
Tot seguit, **Oreeo** també falla el seu atac. Finalment, **Tharion** resol la situació amb un altre raig màgic.

A l’altar hi troben objectes valuosos: un calze, un ganivet cerimonial, un encenser.

Quan entren al magatzem, hi troben la cota de malla, la ballesta i l’espasa. **Oreeo** dedueix que és l’equip de **Sildar**, pres quan el van capturar. L'**Oreeo** guarda l'espasa.
Entre els barrils, **Oreeo** troba un petit barrilet que sembla contenir un brandi de gran qualitat.

---

**Botí**:

1. Collaret de maragdes de la família **Dendrar**
2. Cofre del tresor de l'**Ullalverinós**
   - 4 calzes (valorats en 60 monedes d'or cada un)
3. Al Castell de _Cragmaw_
   – un calze (150 mo)  
   – un ganivet cerimonial (60 mo)  
   – un encenser (120 mo) 

**Encàrrecs**:

1. **Rescatar en Gundren** \- Capturat per l'_Aranya Negra_, pensem que està presoner al castell de _Cragmaw_. Els seus germans ls seus germans, **Nundro** i **Tharden**, estan acampats a les afores del poble. En **Elmar**, propietari de provisions _Barthern_ els va avisar de la desaparició d'en **Gundren**.
2. **Eliminació de Vara de Vidre** \- Eliminar el líder de la Marca Vermella, Vara de Vidre, per ordre de Halia Thornton, a canvi d’una recompensa. El poden trobar a la mansió Tresendar. 120 monedes d’or (+ 1 moneda d’or per bandit mort, n'hem matat 13)  
3. **Netejar d’enemics el castell de Cragmaw** \- 500 monedes d’or
4. **Thundertree** \- Per petició d'en **Reidoth**, matar el drac verd que hi ha a la regió

**Misteris**

- A la cova dels orcs no hi havia acumulació de riqueses, en canvi els orcs que vam eliminar pel camí tenien 150 monedes d'or. On enviava, el clan _Horuk_, el botí que aconseguia? per a qui treballaven?
- **Lord Albrek** és en *Vara de Cristall*. Però a quin mapa es referia l'emisor (*Aranya negra?*) d'aquella carta? Quan van rescatar en Sildar, els va explicar que **Clark** tenia ordres de l’*Aranya Negra* per atrapar en **Gundren** i que li havien pres el mapa de la _Cova de l’Eco_. Es refereixen a aquest mapa?
- On s'amaga en **Iarno Albrek**?
- S'amaga quelcom en el llibre del nan **Umon**?

## XP

```
Jordi:  0 xp
Bernat: 0 xp
Paco:   0 xp
Jaume:  0 xp
```
