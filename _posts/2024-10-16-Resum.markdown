---
tags: [Phandelver]
---

# 16-10-2024

Els aventurers retrocedeixen les seves passes, recordant els perills que havien superat. En arribar al passadís amb les trampes, en **Vesnot** i en **Wimuss** s'endinsen amb cautela, però unes rajoles traïdores s'obren sota els seus peus. Abans que puguin reaccionar, cauen en un forat profund. Amb rapidesa, els seus companys els tiren una corda i, amb força i treball en equip, aconsegueixen treure'ls amb algunes ferides.

Després de discutir les opcions, decideixen fer la volta i explorar una altra ruta. És llavors quan descobreixen una porta secreta que els condueix novament al rebost. En sortir d’una petita acumulació d'aigua estancada, veuen una corda suspesa que surt d’un racó fosc. En estirar-la, descobreixen una bossa impermeable amagada sota les pedres. Dins hi troben possessions interessants: una poció de curació, una poció d'invisibilitat, 50 monedes d'or, i una muda de roba. Les robes, evidentment d'un mag, els fan sospitar que aquesta bossa podria ser un kit de supervivència, preparat per a un fugida precipitada d'aquestes instal·lacions.

**Oreeo**, amb moviments hàbils, llança un encanteri curatiu sobre en **Wimuss**, les ferides del guerrer comencen a tancar-se.

Amb la salut restaurada parcialment, el grup decideix explorar un passadís desconegut al nord. Les seves passes ressonen mentre baixen les escales i obren la porta de la dreta, on se’ls presenta el que sembla un taller de mag. Els ulls se'ls il·luminen davant els estris arcans, alambics i substàncies en plena destil·lació. De sobte, una rata es mou ràpidament per amagar-se sota una taula. El bard, curiós, s'acosta als alambics i dedueix que el que s’hi està preparant és una poció d'invisibilitat.

Poc després, l'**Oreeo** troba un llibre escrit en nan, i les pàgines parlen d'un antic aventurer anomenat **Umon**. Fascinat, el bard guarda el llibre deixant per més endavant la seva lectura, mentre en **Vesnot** intenta atrapar la rata amb la capa, després d’alguns intents infructuosos, finalment ho aconsegueix i se la guarda amb una satisfacció silenciosa.

Decideixen avançar, obrint la porta del davant i descobrint una petita cambra amb un llit rudimentari, un escriptori, i un cofre de ferro als peus del llit. Sembla que han trobat l'habitació del mag. Sobre l'escriptori, en **Gimble** troba una carta. Amb ulls àvids llegeix en veu baixa:

"Estimat **Lord Albrek**, els meus espies a _Neverwinter_ m’informen que uns estrangers arribaran a _Phandalin_. Podrien ajudar els nans. Captura'ls o mata'ls, però no permetis que interfereixin amb els nostres plans. Si porten un mapa, fes-me'l arribar immediatament."

L’esment de **Lord Albrek** fa recordar als aventurers que en **Sildar** ja els havia advertit sobre la desaparició misteriosa d'aquest home.

Obrint el cofre, troben una quantitat gens menyspreable de riqueses: 180 monedes de plata, 130 monedes d'or, una perla valorada en 100 monedes d'or, i dos pergamins màgics amb els encanteris de _Charm Person_ i _Bola de Foc_.

No obstant, un dels aventurers nota una porta secreta en un racó. La segueixen i descobreixen que condueix al pis superior, un lloc que ja havien visitat anteriorment. Tornant enrere, decideixen explorar la porta que encara no havien obert. En fer-ho, es troben amb una habitació plena de fum de pipa, amb quatre capes vermelles embriagats que juguen a daus al voltant d'una taula. En **Vesnot**, malgrat la seva força, ensopega amb una cadira i crida l'atenció dels desconeguts, que desconfien immediatament dels nouvinguts.

Es prepara un combat. El primer dels capes vermelles, baldat per l'alcohol, llança dos atacs, però falla per manca d'equilibri. En **Vesnot** aprofita l’oportunitat i, amb un moviment ràpid, llança un cop que fereix greument el seu oponent. El bard falla en el seu intent d'atac.

Un dels guàrdies s'abalança sobre en **Wimuss**, infligint-li una ferida profunda. L'altre l'ataca amb un doble cop precís, deixant el guerrer en estat crític, gairebé a la vora de la mort. El darrer soldat intenta atacar en **Vesnot**, però el mig-orc bloqueja amb facilitat l'atac amb el seu escut.

En **Gimble**, des d'una posició estratègica, dispara un virot que passa volant per sobre dels capes vermelles. En **Wimuss**, en un últim esforç, llança dos atacs, i un d'ells aconsegueix deixar el seu adversari malferit. Però l’enemic contraataca, i el mig-elf cau inconscient a terra.

Veient la situació desesperada, el bard llança una ona de xoc devastadora, matant un dels guàrdies i enviant un altre contra la paret. El tercer resisteix i intenta contraatacar, però falla. En **Vesnot**, enfurismat, aixafa el crani del seu adversari amb un cop brutal. Mentrestant, el gnom dispara de nou amb la seva ballesta, ferint la cama d'un altre guàrdia.

Finalment, el bard clava la seva espasa al cor del seu oponent, mentre en **Vesnot**, lentament però amb decisió, es gira cap al darrer guàrdia i el colpeja amb tal força que gairebé el deixa incapacitat. En **Gimble**, aprofitant el caos, llança un raig de gas tòxic que acaba amb l'últim dels capes vermelles.

Amb el combat acabat, el bard estabilitza en **Wimuss** i li administra una poció de curació. Tot i recuperar-se, el guerrer segueix ferit de gravetat. En **Vesnot**, amb un toc sarcàstic, retreu les lipotímies de **Wimuss**, mentre aquest es limita a somriure de forma cansada.

Al voltant de l'habitació, troben 75 monedes de coure, 55 de plata, 22 d'electro, 15 d'or i una arracada d'or i robins, valorada en 30 monedes d'or. Després de recollir les quatre capes vermelles, es dirigeixen cap a una porta tancada, d'on provenen unes veus burletes.

En **Vesnot**, amb gran sigil, obre la porta just el suficient per veure un goblin humiliat per un bugbear imponent. Sense pensar-s’ho, llança una javelina que es clava al braç del bugbear. "Deixa'l estar!", brama en **Vesnot**, mentre el bugbear li respon amb un repte. El goblin, aterrit, cau inconscient al terra.

Lluitant a la porta, el nig-orc es converteix en una barrera viva mentre el bugbear, amb escut i maça, intenta atacar en **Gimble** sense èxit. En **Vesnot** el fereix greument, però el combat s’intensifica. Els bugbears es posen en línia i llancen javelines, però totes piquen contra l'escut del mig-orc.

Amb un cop devastador, el mig-orc aconsegueix tornar a ferir el bugbear, mentre el bard llança una ona de xoc que fa retrocedir els seus enemics. Un dels bugbears cau mort per l'impacte, mentre l'altre es manté ferm. En **Gimble** intenta llançar un altre raig de gas tòxic, però l’atac esdevé una llufa ridícula. El bard falla el seu atac i rep una ferida greu, però en **Gimble**, finalment, aconsegueix que el seu gas ofegui l'enemic.

Lluitant amb fúria, en **Wimuss** aconsegueix partir en dos el darrer bugbear, i així, el grup recull els fruits de la seva victòria.

## A destacar

**Capes vermelles**: 4 (Gegant Adormit) + 2 (Guàrdies de les cel·les) + 3 (pocasoltes que no ens volien compartir habitació) + 4 (alcohòlics fent un timba)

**Botí**:
- **Vesnot**: 49 monedes d'or, 5 monedes d'electrum, 58 monedes de plata, 18 mondedes de coure, Perla (valorada en 100 monedes d'or)
- **Wimuss**: 49 monedes d'or, 5 monedes d'electrum, 58 monedes de plata, 18 mondedes de coure, Rubís (valorats en 30 monedes d'or)
- **Gimble**: 49 monedes d'or, 5 monedes d'electrum, 58 monedes de plata, 18 mondedes de coure, Arracada d'or (valorada en 15 monedes d'or)
- **Oreeo** : 48 monedes d'or, 7 monedes d'electrum, 61 monedes de plata, 21 mondedes de coure, Muda de roba de mag, pergamí _Charm person_, pergamí _Bola de foc_

**Encàrrecs**:

1. **Eliminació de Vara de Vidre** \- Eliminar el líder de la Marca Vermella, Vara de Vidre, per ordre de Halia Thornton, a canvi d’una recompensa. El poden trobar a la mansió Tresendar. 120 monedes d’or (+ 1 moneda d’or per bandit mort)  
2. **Inspecció del Vell Pou del Mussol** \- Investigació sobre els zombis trobats al Vell Pou del Mussol, un possible lloc on hi ha activitat nigromàntica i una recompensa per netejar la zona d’orcs.  
3. **Netejar el camí de Triboar de orcs** (*Wyvern Tor*) \- 100 monedes d’or  
4. **Verificar la seguretat de Reidoth el Druida** \- Assegurar-se que Reidoth el Druida està bé, ja que és un conegut de Qelline Alderleaf i coneix bé la regió.  
5. **Netejar d’enemics el castell de Cragmaw** \- 500 monedes d’or
6. **Thundertree** \- Poble on vivia la Mirna Dendrar, ara infestat de morts vivents, a l'herbolari dins d'un cofre hi un valuós collaret de maragdes

**Misteris**

- És un anell màgic el que va trobar en **Wimuss** en un sarcòfeg?
- **Lord Albrek** és en *Vara de Cristall*? A quin mapa es referia l'emisor d'aquella carta?
- S'amaga quelcom en el llibre del nan **Umon**?

## XP

```
Jordi:  100 xp
Bernat: 100 xp
Paco:   150 xp
Jaume:    0 xp
```
