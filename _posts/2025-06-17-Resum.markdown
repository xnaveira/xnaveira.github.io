---
tags: [Phandelver]
---

# 17-06-2025

## **Capítol: Dins la teranyina de Dumathoin**

Davant la gran porta de pedra, els aventurers es miren en silenci. Tots porten els signes del cansament: els combats amb els *bugbears* i els *ghouls* han deixat les espatlles adolorides i les ferides fresques. Però darrere aquella porta, hi ha la figura que han estat perseguint: l’**Aranya Negra**.

Amb precaució, en **Vesnot** empeny la porta. Davant seu s’obre una cambra imponent: sis columnes de marbre esquerdades sostenen una volta plena de pols ancestral. Al fons, una estàtua de pedra representa un nan alat, dempeus amb un martell de guerra tan gran com ell. Els seus ulls, dues maragdes brillants, observen en silenci.

Al terra, un campament mig desmuntat indica presència recent: restes de menjar, sacs, armes recolzades. A l’oest, una taula de fusta corcada, i darrere d’ella, un elf obscur discuteix amb dos bugbears. La veu ressona autoritària. Els aventurers intenten desplegar-se en silenci, però la finta fracassa. Un dels bugbears s’adona de la seva presència i alça la veu:

—Qui sou? Què busqueu? No reconec a cap de vosaltres\!

En **Tharion** improvisa:

—Ens envia en **Gurth**.

—**Gurth**? Penses que no conec tothom qui treballa per mi? El cap d’en **Gurth** no us salvarà. No sabeu amb qui parleu. Sóc **Nezzra**, l’**Aranya Negra**. I us destrossaré.

—Ens envia l’**Ullal Verinós** —afegeix **Vesnot** , amb una reverència exagerada.

—M’és igual. No parlaré amb ningú fins demà. Foteu el camp.

Amb el cor accelerat, els herois decideixen retirar-se. No estan preparats. Tornen sobre els seus passos i... es topen amb un bugbear solitari.

—Tu no ets…? —comença la bèstia, desconfiada.

—Uf, no vegis com està avui l’**Aranya Negra** —remuga el bàrbar, intentant guanyar temps.

—Tu no ets en **Valag**?

—Ni idea —respon **Vesnot**, amb mirada gèlida—. L’**Aranya** està reunit amb ell. No el molesteu.

El bugbear dubta… i ataca. La seva morningstar passa a pocs centímetres del cap d’en **Vesnot**, que es fa enrere. **Oreeo** es mou amb rapidesa però falla el cop. En **Wimuss** i el mig-orc reaccionen a l’uníson: el guerrer clava la seva espasa a les costelles de la criatura i, amb un crit, el bàrbar remata amb un cop brutal. El cos cau inert.

Sense perdre temps, retrocedeixen fins la vora del llac subterrani. Decideixen descansar a torns. La primera guàrdia recau en **Tharion**, després **Wimuss**, **Vesnot** i finalment **Oreeo**.

Durant la tercera guàrdia, en **Vesnot** sent una sensació viscosa als peus. Mira avall. Alguna cosa es desplaça per la vora del llac. Una massa gelatinosa, gairebé transparent. Intenta despertar els altres, però no reaccionen. Clava el peu a sobre de la criatura, que respon allargant un pseudòpode que no l’atrapa.

Amb un crit de guerra, **Vesnot** aconsegueix despertar-los. **Wimuss** es llença a sobre de la criatura amb l’espasa: la massa es parteix en dues. **Tharion** allarga les mans i, amb paraules arcàniques, invoca una flamarada que fon ambdós fragments de gelatina. L’amenaça queda esvaïda.

Després d’un llarg descans, es lleven reforçats. Amb cautela, refan el camí fins al despatx de l’**Aranya Negra**. Allà, els quatre conspiren. Finalment, Tharion es cobreix amb una aura d’invisibilitat mentre Vesnot obre una escletxa a la porta.

A dins, la discussió continua. El drow renya els bugbears, furiós:

—Si no avanceu amb la feina, us llençaré al fossat de les aranyes\!

L’estàtua del fons, dedicada a **Dumathoin**, el déu nan de la mineria, brilla amb un to verdós. Les maragdes resplendeixen.

Fora, **Oreeo** xiuxiueja al mig-orc:

—Entrem ja?

—Encara no, mig-elf —respon ell, murmurant.

Finalment, el grup es reorganitza. Amb una corda, simulen que en **Wimuss** i en **Oreeo** són capturats, i avancen liderats pel bàrbar.

—Els hem capturat\! —crida **Vesnot**—. Són servents dels zombis, vigilaven la sala\!

—Zombis? Què esteu dient?

Amb un gest teatral, **Vesnot** llença els dos anells de platí al terra.

—Mireu\! Anells de poder\! Per a vosaltres\!

Però els bugbears no cauen en la trampa. Un d’ells desconfia, alça l’arma... i **Vesnot** reacciona. Amb una embranzida brutal, talla el flanc del primer enemic. El segon es gira i l’ataca per protegir el company, però la força del bàrbar no cedeix.

**Wimuss** s’endinsa entre els guardians i trenca la defensa, ferint greument un tercer bugbear. El drow, irat, crida paraules en èlfic fosc i convoca uns projectils màgics que colpegen els herois amb força brutal.

El bard contraataca amb un encanteri que distorsiona la ment dels enemics. Un bugbear intenta travessar les defenses d’en **Wimuss**, però fracassa.

Des de les ombres, **Tharion** invoca quatre raigs ardents. Dos impacten contra l’**Aranya Negra**, arrencant-li un crit. Els altres dos cremen el terra.

Les criatures repliquen. Un d’ells ataca **Vesnot**, però l’escut del bàrbar resisteix. Una aranya gegant apareix entre les columnes i llença una teranyina contra ell, però el mig-orc fa una cabriola i l’esquiva.

En **Wimuss** rep un cop fort i cau de genolls, malferit. **Tharion** llença un nou atac màgic, un raig d’energia crepitant, que impacta l’**Aranya Negra**... però no veu venir la teranyina d’una altra aranya, que l’enganxa i el deixa atrapat. Tot i així, amb un gest desesperat, convoca un cercle de flames al seu voltant que cremen lleugerament la bèstia.

El drow desapareix. Tot d’una. Com si mai hagués estat allà.

**Vesnot** falla el seu següent atac. Un bugbear contraataca, però també falla. **Oreeo** entona un crit màgic que fa tremolar l’aire. Una ona de força esclata, llençant dos bugbears i una aranya enrere.

**Wimuss** avança i mata un d’aquests bugbears.

![WimussVsSpider](/assets/WimussVsSpider.jpg)

Darrere seu, una aranya salta sobre el bard i l’immobilitza amb les potes peludes. **Oreeo** queda atrapat. Els enemics intenten rematar la feina, però els herois resisteixen.

Amb un crit, **Vesnot** aixeca la destral i colpeja amb tota la força del seu cos. El bugbear cau, sagnant. Una aranya mossega **Oreeo**, deixant-lo esmaperdut. **Wimuss** talla un segon bugbear.

Oreeo es contorsiona per alliberar-se, però no pot. **Tharion**, mossegat per una aranya, respon amb una estocada de la seva daga màgica i aconsegueix trencar la teranyina. Una altra bèstia l’encercla i l’ataca, deixant-lo ferit de mort.

L’última escena és dantesca: flames, aranyes, sang i un déu nan de pedra observant-ho tot, impertorbable.

Enmig del caos, amb en **Tharion** malferit, en **Vesnot** i en **Wimuss** lluitant cos a cos, en **Oreeo** atrapat i la figura de l’**Aranya Negra** desapareguda entre les ombres…

**Quin preu hauran de pagar per sortir vius de la teranyina de Dumathoin?**

---

**Botí**:

- 2 Anells de platí valorats en 75 monedes d'or cadascú.

**Encàrrecs**:

1. **Acompanyar en Gundren a la cova de l'Eco** \- En **Gundren** ens contracta per acompanyar-lo a trobar els seus germans a la _cova de l'Eco_.
2. **Eliminació de Vara de Vidre** \- Eliminar el líder de la Marca Vermella, Vara de Vidre, per ordre de Halia Thornton, a canvi d’una recompensa. El poden trobar a la mansió Tresendar. 120 monedes d’or (+ 1 moneda d’or per bandit mort, n'hem matat 13)
3. **Netejar d’enemics el castell de Cragmaw** \- Falta cobrar la recompensa 500 monedes d’or + 50 monedes d'or per tornar l'espasa del **Sildar**.

**Misteris**

- **Lord Albrek** és en *Vara de Cristall*. Però a quin mapa es referia l'emisor (*Aranya negra?*) d'aquella carta? Quan van rescatar en Sildar, els va explicar que **Clark** tenia ordres de l’*Aranya Negra* per atrapar en **Gundren** i que li havien pres el mapa de la _Cova de l’Eco_. Es refereixen a aquest mapa?
- On s'amaga en **Iarno Albrek**?
- Hi serà la llegendària maça _Lightbringer_ a la _Cova de l'Eco_?

## XP

```
Jordi:  200 xp
Bernat: 200 xp
Paco:   150 xp
Jaume:  225 xp
```
