---
tags: [Phandelver]
---

# 30-10-2024

Després d'un merescut descans a *Stonehill*, els nostres herois decideixen continuar la seva aventura cap al nord, amb destinació al misteriós *Pou del Vell Mussol*. Amb les motxilles plenes de provisions recentment comprades, calculen que el viatge a peu els durarà uns tres dies.

El primer migdia, arriben a una cruïlla. A l'esquerra, la *Gran Carretera* promet un camí més fàcil i transitat, però els aventurers ha d’anar cap al nord, un sender menys utilitzat però directa al seu objectiu. El camí és solitari, amb només el vent com a company de viatge. Avancen unes 12 milles fins que el sol comença a amagar-se darrere l'horitzó. A la dreta del camí, troben un petit refugi amb aigua i protegit dels vents. Decidits, s'aturen per acampar i passar la nit.

Al voltant del foc, estableixen les guàrdies: primer en **Vesnot**, seguit per en **Gimble**, després en **Wimuss** i, finalment, el torn d'**Oreeo**. El mig-orc observa amb atenció els voltants quan, de sobte, uns sorolls sospitosos arriben del sud. Amb un gest ràpid, desperta els seus companys. Tres figures esquelètiques, ghouls afamats, s'acosten amb una mirada de fam irrefrenable.

**Oreeo**, el bard, murmura un conjur per intentar controlar un dels ghouls. Semblen dubtar, però finalment un dels monstres es llança sobre ell, mossegant-li el braç i deixant-li una profunda ferida.

En **Wimuss**, amb la seva ballesta pesada, dispara una fletxa però falla el blanc. El bard, malferit, el mira incrèdul preguntant-se per què el seu company no l'ha ajudat. Mentrestant, el ghoul de l'esquerra s'abalança sobre en **Gimble**, el gnom bruixot. Les urpes li deixen una ferida al braç, però el bruixot reacciona ràpidament, llançant un encanteri defensiu. Les flames envolten l'atacant, que retrocedeix per l'ardor. **Gimble** invoca una aura protectora que el cobreix amb una llum tènue.

**Vesnot**, enfurismat, es llança per defensar el seu amic bruixot. Amb un moviment precís, l'espasa llarga brillant travessa el crani del ghoul, fent-lo caure sense vida al terra. **Oreeo**, amb una llàgrima als ulls, reconeix la lleialtat del mig-orc.

El tercer ghoul es gira cap a Vesnot, intentant mossegar-lo, però el bàrbar esquiva amb facilitat. **Gimble**, veient l'oportunitat, retrocedeix uns passos i dispara la seva ballesta, trencant una de les extremitats del monstre. **Oreeo** aprofita el moment per amagar-se darrere dels seus companys.

**Vesnot** rep una mossegada, però la seva ràbia el fa reaccionar amb ferocitat. Amb una estocada decidida, decapita el segon ghoul. Després, amb una habilitat sorprenent, es planta davant del tercer, que l'ataca sense èxit. En **Wimuss** intenta atacar amb dos cops precisos, però només aconsegueix tallar l'aire. La criatura aprofita per mossegar-lo, però el guerrer esquiva l'atac amb habilitat.

Amb un crit final, **Vesnot** enfonsa la seva espasa a l'abdomen del ghoul, deixant-lo malferit. La criatura, amb el seu últim alè, intenta mossegar-lo una vegada més, però **Vesnot** es desplaça cap al costat, evitant l'atac. El bard, intentant ajudar, llança una fletxa, que es perd en la foscor. Finalment, en **Wimuss** aixeca la seva gran destral i l'estampa contra el ghoul, destrossant-lo completament.

El camp de batalla queda en silenci. Els nostres herois es miren, exhaustos però satisfets. La resta de la nit passa sense incidents, i els aventurers gaudeixen d'un merescut descans.

A l'endemà, reprenen la marxa. Recórren 12 milles abans de dinar i 12 més abans de preparar-se per a la segona nit al ras. Segueixen l'ordre de guàrdies, però aquesta vegada no hi ha sorpreses. El camí els porta a un encontre inesperat: un camperol amb un carro ple de palla que es dirigeix cap al sud. Després d'una breu conversa, els alerta de la presència d'un campament d'orcs a prop del rierol, al sud del *Pou del Vell Mussol*. També els adverteix de l'esperit d'**Agatha**, una antiga druida que habita al bosc.

Els herois arriben a la cruïlla de *Conyberry*. A l'esquerra, el camí porta al bosc de *Neverwinter*, mentre que a la dreta es dirigeix cap al *Pou del Vell Mussol*. El poble de *Conyberry* és un espectacle trist, tot enrunat i abandonat. Travessen les ruïnes amb una sensació de solitud i melancolia, fins que arriben a la cruïlla final.

Els nostres aventurers es preparen per afrontar el que sigui que els esperi al *Pou del Vell Mussol*, decidits a continuar endavant, sabent que el destí guarda molts més perills, però també promeses de glòria i riquesa.

**Encàrrecs**:

1. **Rescatar en Gundren** \- Capturat per l'_Aranya Negra_, pensem que està presoner al castell de _Cragmaw_. Els seus germans ls seus germans, **Nundro** i **Tharden**, estan acampats a les afores del poble. En **Elmar**, propietari de provisions _Barthern_ els va avisar de la desaparició d'en **Gundren**.
2. **Eliminació de Vara de Vidre** \- Eliminar el líder de la Marca Vermella, Vara de Vidre, per ordre de Halia Thornton, a canvi d’una recompensa. El poden trobar a la mansió Tresendar. 120 monedes d’or (+ 1 moneda d’or per bandit mort, n'hem matat 13)  
3. **Inspecció del Vell Pou del Mussol** \- Investigació sobre els zombis trobats al Vell Pou del Mussol, un possible lloc on hi ha activitat nigromàntica i una recompensa per netejar la zona d’orcs.  
4. **Netejar el camí de Triboar de orcs** (*Wyvern Tor*) \- 100 monedes d’or  
5. **Verificar la seguretat de Reidoth el Druida** \- Assegurar-se que Reidoth el Druida està bé, ja que és un conegut de Qelline Alderleaf i coneix bé la regió. El podem trobar a Thundertree 
6. **Netejar d’enemics el castell de Cragmaw** \- 500 monedes d’or
7. **Thundertree** \- Poble on vivia la Mirna Dendrar, ara infestat de morts vivents, a l'herbolari dins d'un cofre hi un valuós collaret de maragdes

**Misteris**

- Per saber si és un anell màgic el que va trobar en **Wimuss** en un sarcòfeg haurem de buscar algú amb l'encateri *Identificar*
- **Lord Albrek** és en *Vara de Cristall*. Però a quin mapa es referia l'emisor (*Aranya negra?*) d'aquella carta? Quan van rescatar en Sildar, els va explicar que **Clark** tenia ordres de l’*Aranya Negra* per atrapar en **Gundren** i que li havien pres el mapa de la _Cova de l’Eco_. Es refereixen a aquest mapa?
- On s'amaga en **Iarno Albrek**?
- On està el castell de _Cragmaw_, en **Yemick** els va dir que estava més enllà de _Phandalin_, cap al nord, enmig del bosc. Pensem que el druida **Reidoth** ens pot ajudar.
- S'amaga quelcom en el llibre del nan **Umon**?
- Qui és l'**Agatha**? aquest esperit d'una antiga druida que habita al bosc de *Neverwinter* prop de *Conyberry*

## XP

```
Jordi:  100 xp
Bernat: 100 xp
Paco:   100 xp
Jaume:  850 xp
```
