---
tags: [Congelats]
---
# 18-11-2025

# **CAPÍTOL II: EL CARAMELL DE LA LLIMONA**

## **La Fonda del Nan Feliç**

(Lloc: *Palebank Village*, Fonda el *Nan Feliç*. Hora: Matí)

Els primers raigs de llum d'hivern es filtraven pels finestrons de la fonda el *Nan Feliç*. El propietari, l'home corpulent **Arl Bortock**, els va donar la benvinguda amb un somriure falsament ample mentre servia el guisat d'avena.

—Bon dia a tots, forasters\! Us dirigiu a *Eiselcross*? Us agrada el meu humil hostal? —va inquirir **Arl**, amb una curiositat evident.

Rhys Rierol, sense alçar la mirada del seu bol, va tallar secament.  
—Cadascú té els seus motius per estar aquí, de moment només estem de pas.  
Malgrat la sequedat del druida, **Arl Bortock** els va fer un preu inusualment bo: una moneda de plata (1 mp) per dia, incloent dormir i pensió completa. **Borin Martellfosc** va grunyir la seva aprovació al nan, i encara que **Walo Oavutheg** semblava poc d'acord amb els preus de mercat, el grup va acabar acceptant el pacte.

## **Pelk's Curiosities**

(Lloc: *Palebank Village*, *Pelk's Curiosities*. Hora: Matí avançat)

El grup es va dirigir cap a la botiga que havien identificat al rebut d'**Urgon Wenth**. Presidint la façana de fusta, hi havia un rètol amb un drac enroscat formant l'elegant lletra 'P' de *Pelk's Curiosities*. La botiga semblava tancada, però a mesura que s'acostaven, **Mythiel** es va fixar en un detall crucial: la porta d'entrada no estava del tot tancada i sentia veus xiuxiuejant i passes furtives a l'interior.

—Compte —va advertir la maga amb la seva veu baixa—. Sento veus i passes furtives dins la botiga, i fixeu-vos: la porta no està del tot tancada.

**Rhys** va avançar per l'esquerra de la façana, **Pep Llimona** i **Mythiel** per la dreta, buscant accessos, però totes les finestres estaven curosament barrades. **Pep Llimona**, amb un moviment sigil·lós, va obrir la porta una mica i va albirar cinc figures encaputxades regirant la botiga.

El cor de Rhys va bategar més ràpid del compte, i en veure unes orelles punxegudes que sobresortien d'una de les caputxes, va cometre un error innocent però fatal:  
—Hola, què tal? —va entonar el druida.  
Les cinc figures es van girar amb cares amenaçadores, traient les armes amb velocitat.

### **El Xoc i la Confessió**

**Rhys**, veient el seu error, va entrar, va buscar un racó per protegir-se i amb el bastó va copejar un dels intrusos. **Borin Martellfosc** va avançar i va copejar fortament un altre encaputxat. Dos dels atacants van reaccionar a l'uníson, assaltant **Walo Oavutheg**. Un amb una cimitarra el va ferir, mentre l'altre, amb un arc, errava el tret i la fletxa es clavava a la paret. **Walo** va aprofitar la breu distància, esquivant un nou cop de cimitarra, i va invocar un alè de foc, ferint dos dels seus enemics.

**Mythiel** va crear una il·lusió gèlida dient: —Baixeu les armes elfs—, però no va aconseguir distreure'ls. Una altra fletxa va sortir ràpidament dels arcs i es va clavar profunda a prop del costat del dracònid. **Pep Llimona** va treure el seu estoc, va avançar amb agilitat i va llençar una estocada letal, matant l’oponent de **Rhys Rierol**. El darrer encaputxat va intentar tornar l’atac a **Borin** i va fallar.

**Pep** es va girar cap a un altre oponent i li va enfonsar l'estoc al cor, fent caure l'elf enrere. **Mythiel** es va esmunyir entre els cossos i va invocar unes flamarades que van matar un dels elfs i van deixar l'altre molt malferit. **Rhys Rierol** va acudir a curar **Walo**, i després es va retirar cap a la porta per barrar el pas. Els guerrers restants es van encarar i van intercanviar cops, però van fallar. Els encaputxats, desesperats, van contraatacar i van ferir els herois. Finalment, **Walo Oavutheg**, amb un cop decisiu de la seva espasa a dues mans, va abatre l'últim assaltant.

El darrer encaputxat, el líder ferit, va deposar les armes i va demanar pietat.

—Què heu vingut a buscar? Qui sou? —li va preguntar Mythiel.  
—Ens ha enviat Hulil Lutan, la germana de Tulgi —va dir l'encaputxat, abatut—. Està malalta, ens ha demanat que repleguem tot el que pugui curar-la. A la mestressa no li importarà, mireu com està allà darrera...  
**Rhys Rierol** va córrer a la part posterior de la botiga, on hi havia una petita cambra. Allà, amb horror, va veure un altre cadàver congelat, com una nova escultura de gel. Acabaven de conèixer **Verla Pelc**, la difunta propietària de *Pelk's Curiosities* i la **segona víctima mortal** de la Malaurança Frígida.

—Quina relació tenieu amb Hulil? —va insistir Mythiel.  
—Vigilàvem la botiga per veure si hi havia alguna cosa interessant. Ella va robar moltes coses d'aquí, entre elles les que el nan Urgon havia venut.  
Després d'una inspecció ràpida del magatzem, el grup va recuperar alguns objectes: **Borin** va guardar una **poció de curació**, i **Mythiel**, un **pergamí de míssil màgic**.

**Rhys** va proposar cridar **Elro Aldataur**, però només va aconseguir que vingués la guàrdia **Glassblade**. **Elro** no estava disponible. **Rhys** li va ensenyar el cadàver de **Verla Pelc**. La guàrdia va quedar espantada i va dir que donaria un informe immediat, però també els va comminar a anar a veure **Tulgi Lutant** de seguida, ja que no contestava les crides de l'autoritat.

## **La Cabana de Tulgi**

(Lloc: *Palebank Village*, Cabana de **Tulgi Lutant**. Hora: Tarda)

Després de fer una ràpida parada a la fonda per prendre un refrigeri, els aventurers van emprendre la marxa cap a la cabana de **Tulgi**, situada als afores de l'àrea central del poble, no gaire lluny de la costa.

Totes les portes de la cabana de **Tulgi** estaven tancades, però un petit i feble fil de fum sortia de la xemeneia. Amb les seves habilitats, **Pep Llimona** va aconseguir obrir la porta sigil·losament.

A l'interior, la cabana era austera i càlida: una llar de foc cremava amb un pot amb menjar. A l'altra banda, en un llit, hi havia una nana embolcallada amb pells i, vigilant-la, dos llops.

—Marxeu, si no voleu que us llenci els meus llops —va amenaçar **Tulgi Lutant**, amb la veu ronca.
—Només volem parlar amb tu —va dir Mythiel, mantenint la calma.  
—Venim de la cabana de Pelk, ella també ha mort —va afegir Borin amb el seu to contundent.  
—No tinc res a veure —va replicar **Tulgi**.
—Ella ha mort de la mort gèlida, com el nan **Urgon** i el mateix que tens tu. —va sentenciar **Rhys Rierol**, sense embuts.

Tulgi va abaixar el cap, penedida. 

—Entreu —va dir amb un cap pesarós—, però tanqueu la porta, que fa fred.  

**Mythiel** es va acostar a la nana, fent un petit ritual per detectar si hi havia alguna màgia arcana que pogués estar causant l'aflicció, però no va trobar res.

—Ja que sabeu tot això, coneixeu algun antídot? Vaig estar a la cabana de l'Urgon, però no vaig trobar res —va preguntar Tulgi a la desesperada.  
—Des de quan estàs malalta? —va preguntar Borin.  
—Des que vaig agafar totes les coses de la botiga de la Pelk...  
—I on són aquestes coses? —va insistir el nan.  
—Les té totes la meva germana, Hulil, menys la daga. La meva germana també ha emmalaltit.  
—L'origen d'aquesta malaltia ha de ser un dels altres objectes —va conclou Rhys.  
—Hem de sortir, si trobem alguna cosa vindrem el més aviat possible —va dir Borin abans que el grup marxés, amb una nova pista calenta.  

Els aventurers decideixen sortir de casa de la Tulgi i encaminar-se a trobar la **Hulil Lutant**, la germana que té en el seu poder els objectes d'Urgon, per intentar esbrinar quin és l’origen de la mort gèlida.

---

## **Personatges clau (NPCs)**

* **Urgon Wenth (Nan Explorador):**  
  * **Estat:** Mort i Congelat. Primera víctima de la Malaurança Frígida. **(Estat: Mort)**  
* **Verla Pelc (Propietària de 'Pelk's Curiosities'):** Segona víctima mortal, trobada després de l'assalt dels sequaços de Hulil.  **(Estat: Morta)**  
* **Tulgi Lutant (Nana Caçadora):** Viva, però Infectada per la Malaurança Frígida. Confinada a la seva cabana. Va revelar la implicació de la seva germana Hulil i custodia la daga d'Urgon. **(Estat: Infectada)**  
* **Hulil Lutant (Germana de Tulgi):** Infectada i actualment custodia els artefactes robats d'Urgon. És el nou objectiu principal del grup. **(Estat: Infectada)**  
* **Elro Aldataur (Elf Regidor/Governador):** El contractador que ofereix 100 mo per aturar la malaltia de manera discreta.  
* **Glassblade (Elfa Guàrdia d'Uthodurn):** La guàrdia que va rebre l'informe sobre el segon cadàver de Verla Pelc.  
* **Arl Bortock (Propietari de la Fonda):** Propietari de la fonda "El Nan Feliç".

## **Llocs**

* **Palebank Village:** Port pesquer, base d'operacions i lloc de les dues primeres morts.  
* **El Nan Feliç (Fonda):** L'hostal del poble, propietat d'Arl Bortock, on el grup s'allotja.  
* **Cabana d'Urgon:** Primera escena d'investigació. Es va trobar el rebut de venda dels artefactes i el cap de Yeti d'Eiselcross.  
* **Pelk's Curiosities:** Escena del crim del Capítol II. Batalla contra els lladres Utolott i mort de Verla Pelc.  
* **Cabana de Tulgi:** Lloc on Tulgi confessa l'estat de Hulil i on es localitza la daga.  
* **Cova Croadora:** Assentament exterior on resideix la majoria de la família Utolott. És la Ubicació Presumpta de Hulil Lutant i dels artefactes.  
* **Eiselcross:** Illa gèlida d'on Urgon va obtenir el cap de Yeti i els artefactes maleïts (Origen geogràfic de la Malaurança Frígida).

## **Missions i Misteris Clau**

1. **OBJECTIU PRINCIPAL: Neutralitzar la Malaurança Frígida**  
   * La prioritat és aturar la seva expansió i trobar un antídot o el seu origen màgic. Això passa per localitzar **Hulil Lutant** a la *Cova Croadora*.  
2. **Els Artefactes Robats i la Daga:**  
   * **Hulil** té la majoria d'objectes (dos vials de vidre blau, pergamins, estàtua de jade, carcaix de fletxes i anell de plata).  
   * **Tulgi** va retenir la daga. El misteri rau a determinar quin d'aquests objectes (o la seva combinació) és la font de la malaltia.  
3. **El Motiu d'Eiselcross:**  
   * Esbrinar què buscava Urgon exactament a l'illa gèlida d'Eiselcross que el va portar a contreure la malaltia i trobar el valuós botí (1.000 mo).

---

## XP

```
Borin  : 50 xp
Mythiel: 50 xp
Pep    : 0 xp
Rhys   : 50 xp
Walo   : 50 xp
```
