---
tags: [Phandelver]
---

# 26-12-2024

**Capítol: El murmuri de la banshee**

Els aventurers es van posar en camí cap a l’est, avançant per la polsegosa ruta fins a *Conyberry*, un poble abandonat on el silenci pesava com una llosa. Les cases en runes i els carrers deserts narraven una història de temps passats, un record oblidat per molts. Allí, el grup es va detenir un moment per preparar-se abans d’endinsar-se al bosc de *Neverwinter*.

A mesura que avançaven cap al nord, el paisatge canviava gradualment: arbres alts i antics envoltaven el grup, formant un sostre natural que deixava passar poca llum. L’ambient es tornava cada cop més ombrívol, i una quietud gairebé inquietant regnava al seu voltant.

De sobte, en **Tharion Hellborn**, el tiefling del grup, es va aturar en sec. Va sentir una presència a la seva dreta, una sensació que el va fer girar la vista. Entre les ombres, va distingir un petit corriol mig amagat per la vegetació. Va cridar l’atenció dels seus companys, i després de deliberar breument, van decidir seguir aquell camí misteriós.

Al final del corriol, van topar amb una cabana solitària. La seva aparença era inquietant: parets fetes de fusta vella i corcada, un sostre desigual i una porta que semblava estar a punt de desfer-se. Una aura de foscor màgica emanava de la porta, impedint que cap raig de llum traspassés el llindar.

![cabana-banshee](https://github.com/user-attachments/assets/cf3c812d-dccf-4d10-943d-961dfee890cf)

En **Wimuss** recordà les històries a la vora del foc sobre les *banshees*: figures espectrals femenines que inspiraven por i fascinació a parts iguals. Es deia que aquestes criatures eren no-morts, esperits de dones elfiques corrompudes per l’egoisme o la vanitat durant la seva vida. La seva maledicció les condemnava a vagar per terres desolades, lamentant les seves pèrdues i protegint amb ferocitat els llocs que un dia havien considerat els seus dominis.

Apareixien com figures espectrals d’una bellesa terrible: cabells llargs i despentinats, pell translúcida i ulls buits que brillaven amb una llum etèria. Les ruïnes abandonades i els indrets remots eren sovint el seu refugi, testimonis silenciosos de la seva antiga glòria. Però, per sobre de tot, el que feia les banshees realment temibles eren les seves habilitats sobrenaturals.

Amb un crit aterridor conegut com el *"Crit de la Banshee"*, podien deixar inconscients o fins i tot matar els desafortunats que no superaven la seva voluntat. La seva presència evocava un terror profund, i la seva aparença espantava fins i tot els cors més valents. Malgrat aquestes poderoses armes, les banshees eren vulnerables a la màgia radiant, una debilitat que sovint determinava la diferència entre la vida i la mort per aquells que les enfrontaven.

Tot i les històries, en **Wimuss** va decidir que, si es trobaven amb una *banshee*, haurien de confiar en el treball en equip per superar la por i aprofitar les seves debilitats. Amb aquest pensament al cap, es va preparar per a qualsevol esdeveniment que pogués sorgir.

El bard **Oreeo** va intentar invocar llum màgica per penetrar aquella foscor, però va ser inútil. Frustrat, es va presentar en veu alta, adreçant-se a la banshee **Agatha** i demanant permís per entrar. No va obtenir cap resposta.

En **Vesnot**, el mig-orc del grup, va tenir una idea diferent. S’apropà a un petit ratolí de camp que rondava pels voltants i, utilitzant les seves habilitats, li va demanar que entrés a la cabana i li expliqués què hi havia dins. El petit animal es va endinsar per la porta, desapareixent en la foscor absoluta. Al cap d’uns segons, va tornar i va comunicar, d’alguna manera, que dins hi havia una habitació amb mobles.

—No sembla propi d’una banshee tenir mobles —va reflexionar en **Tharion**, sospitant que hi podria haver alguna altra cosa al darrere.

L’**Oreeo**, decidit a esbrinar-ho, es va lligar una corda a la cintura i va entrar a la cabana. A l’instant, la foscor el va envoltar, i davant seu va aparèixer la figura espectral d’una banshee. Una por sobrenatural li va envair l’ànima. Va intentar formular la seva pregunta, però les paraules se li van ofegar a la gola. Incapaç de suportar aquella presència, va sortir corrent, aterrorizat.

![cabana-banshee-2](https://github.com/user-attachments/assets/a774d8c5-e330-485e-84a8-122b12006409)

En **Tharion** i en **Vesnot**, agafats de la mà per donar-se coratge, van entrar junts. Davant la banshee, van lluitar per contenir la por i van aconseguir formular la pregunta: *"Quin és el nom del mag que va construir la torre del Pou del Vell Mussol?"*. La banshee va respondre amb veu espectral que el mag era **Arthindol**. En **Tharion**, en un impuls, li va preguntar per què estava trista, però la seva pregunta va ser interrompuda per una onada d’horror insuperable que els va obligar a fugir. Quan en **Tharion** va mirar enrere, va veure l’esperit dissipar-se en un remolí eteri.

De tornada a **Conyberry**, el grup va acampar per passar la nit. Es van repartir les guàrdies: en **Wimuss** va prendre la primera. Mentre vigilava, va sentir un so estrany, com si algú o alguna cosa rasqués les parets de la cabana. Alarmat, va despertar els companys. Quan va mirar per la finestra, va detectar una ombra humanoide que s’acostava. Abans que poguessin reaccionar del tot, dues finestres es van trencar alhora a banda i banda de la casa, i un grup de zombis va començar a assaltar-los.

En **Tharion** va invocar una mà esquelètica que va atacar un dels zombis, mentre en **Wimuss**, amb un crit de guerra, va partir un altre per la meitat amb la seva destral. Dins de la casa, un dels morts vivents va aconseguir donar una plantofada a en **Vesnot**, deixant-li la cara enrogida. El mig-orc va respondre amb un atac ferotge, obrint una part del cos del zombi, d’on va sortir un polsim negre.

L’**Oreeo**, des de la porta, va disparar una fletxa que va ferir lleument un altre enemic. Un zombi va aconseguir atrapar en **Vesnot**, que va fallar un atac, mentre un altre va atacar en **Tharion** sense èxit. 

En **Wimuss** es va apropar ràpidament per ajudar en **Tharion**, atacant amb la seva destral l’enemic que el tiefling intentava repel·lir. Mentrestant, l’**Oreeo** es va moure amb agilitat, cercant una posició adequada per disparar una nova fletxa que va impactar amb precisió, ferint un zombi sense acabar-lo de neutralitzar. Un dels morts vivents es va girar cap a en **Wimuss**, atacant-lo, però fallant de manera estrepitosa. En **Vesnot**, amb la seva espasa, va acabar amb un zombi malferit, i seguidament va interceptar un altre atac amb el seu escut.

L’**Oreeo**, aprofitant l’obertura, va llançar un nou projectil màgic que va perforar el cos d’un dels zombis. En **Tharion**, recuperant-se del seu encanteri fallit, va invocar un raig de llum que va travessar el mort vivent, reduint-lo a cendres. Finalment, l’última criatura es va llençar contra en **Vesnot**, però aquest va esquivar l’atac amb destresa i, amb un cop devastador, va rematar el zombi. Una fletxa disparada per en **Wimuss** va contribuir al final, perforant el tors del mort vivent just abans del cop definitiu.

 Al final, l’equip va aconseguir eliminar tots els enemics, quedant extenuats.

L’endemà, van reprendre el camí cap al sud, acampant aquella nit al peu dels turons de les muntanyes. Les guàrdies van transcórrer sense incidents, i l’endemà al matí van arribar a la cova trobant-la aparentment deserta. En el seu interior, van arreplegar braçalets, collarets per poder demanar la recompensa que demanaven per la mort dels orcs i una mà del trol com a trofeu.

A l’arribar a la torre del *Pou del Vell Mussol*, en **Kosh**, misteriós com sempre, els va oferir respondre una pregunta a canvi de la informació que havien obtingut de la *banshee*. Quan li van explicar que buscaven la *cova de l’Eco*, els va dir que el druida **Reidoth** tenia la resposta. En **Tharion**, frustrat amb la vaga informació, va maleir la seva sort, però no van tenir més remei que acceptar-ho.

---

**Encàrrecs**:

1. **Rescatar en Gundren** \- Capturat per l'_Aranya Negra_, pensem que està presoner al castell de _Cragmaw_. Els seus germans ls seus germans, **Nundro** i **Tharden**, estan acampats a les afores del poble. En **Elmar**, propietari de provisions _Barthern_ els va avisar de la desaparició d'en **Gundren**.
2. **Eliminació de Vara de Vidre** \- Eliminar el líder de la Marca Vermella, Vara de Vidre, per ordre de Halia Thornton, a canvi d’una recompensa. El poden trobar a la mansió Tresendar. 120 monedes d’or (+ 1 moneda d’or per bandit mort, n'hem matat 13)  
3. **Netejar el camí de Triboar de orcs** (*Wyvern Tor*) \- 100 monedes d’or  
4. **Verificar la seguretat de Reidoth el Druida** \- Assegurar-se que Reidoth el Druida està bé, ja que és un conegut de Qelline Alderleaf i coneix bé la regió. El podem trobar a Thundertree 
5. **Netejar d’enemics el castell de Cragmaw** \- 500 monedes d’or
6. **Thundertree** \- Poble on vivia la **Mirna Dendrar**, ara infestat de morts vivents, a l'herbolari dins d'un cofre hi un valuós collaret de maragdes part seva a la *banshee* del bosc de *Neverwinter*

**Misteris**

- A la cova dels orcs no hi havia acumulació de riqueses, en canvi els orcs que vam eliminar pel camí tenien 150 monedes d'or. On enviava, el clan _Horuk_, el botí que aconseguia? per a qui treballaven?
- Per saber si és un anell màgic el que va trobar en **Wimuss** en un sarcòfeg haurem de buscar algú amb l'encateri *Identificar*
- **Lord Albrek** és en *Vara de Cristall*. Però a quin mapa es referia l'emisor (*Aranya negra?*) d'aquella carta? Quan van rescatar en Sildar, els va explicar que **Clark** tenia ordres de l’*Aranya Negra* per atrapar en **Gundren** i que li havien pres el mapa de la _Cova de l’Eco_. Es refereixen a aquest mapa?
- On s'amaga en **Iarno Albrek**?
- On està el castell de _Cragmaw_, en **Yemick** els va dir que estava més enllà de _Phandalin_, cap al nord, enmig del bosc. Pensem que el druida **Reidoth** ens pot ajudar.
- S'amaga quelcom en el llibre del nan **Umon**?

## XP

```
Jordi:  175 xp
Bernat: 150 xp
Paco:   150 xp
Jaume:  150 xp
```
