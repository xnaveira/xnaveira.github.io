---
tags: [Phandelver]
---

# 12-02-2025

## **Capítol: Ombres a Thundertree**

Reunits amb **Reidoth**, el grup li pregunta sobre la casa de **Mirna Dendrar.** El druida els informa que no hi ha gaire cosa per recollir, però sí criatures perilloses que ara infesten la zona. **Oreeo**, encuriosit, vol saber més sobre la història del poble. **Reidoth** explica que *Thundertree* era una comunitat pròspera amb una economia basada en la caça, la fusta i el comerç. Fa trenta anys, l'erupció de la muntanya *Hotnow* va devastar la regió, i poc després, una plaga d’estranys zombis va acabar d'expulsar els pocs habitants que quedaven. La coincidència entre l’erupció i l’aparició dels morts vivents sempre ha estat un misteri, però el més inquietant és que, amb el temps, aquests zombis van començar a mutar en *Twig Blights*, una transformació que no s'ha vist enlloc més dels *Regnes Oblidats*.

Quan pregunten pel drac, **Reidoth** els indica que es troba a la torre, seguint el camí cap al nord-est.

Els aventurers es posen en marxa vorejant una antiga granja i un petit bosc. De sobte, una fortor de putrefacció omple l’aire i d’entre la vegetació sorgeixen uns *Twig Blights*.

El primer d’ells es llança contra Oreeo i aconsegueix ferir-lo. El bard intenta contraatacar, però el seu moviment és maldestre i l’espasa li rellisca de la mà, fent-li un tall a l’altre braç. Per sort, **Tharion** actua ràpidament i amb un raig màgic destrueix la criatura.

Un altre *Twig Blight* fereix **Vesnot**, però aquest es manté ferm. **Wimuss** s’abalança per defensar el seu company, però falla el cop. Amb una ganyota de frustració, veu com **Vesnot**, en el següent moviment, parteix el seu enemic en dos amb un sol cop de la seva morningstar.

Del bosc en comencen a sorgir més *Twig Blights*. Un d’ells intenta atacar el bàrbar, però aquest para l’atac amb el seu escut. Un altre es dirigeix cap a **Tharion**, que l’esquiva amb destresa. **Oreeo**, veient l'amenaça creixent, es col·loca en una millor posició i executa un *Thunderwave* que arrasa tres dels *Twig Blights* al seu voltant. **Vesnot** i **Wimuss** treballen en tàndem, eliminant els seus oponents, i **Tharion** remata el darrer amb un altre raig d’energia arcana.

Després de recuperar l’alè, el grup arriba a una casa de bona construcció amb una gran xemeneia. Encara que sembla deshabitada, quan **Vesnot** obre la porta, un zombi se li abraona. Sense pensar-ho dues vegades, el mig-orc li clava una javelina, que es queda travessada al cos putrefacte de la criatura. **Wimuss** intenta rematar-lo amb la ballesta, però falla. **Tharion**, en canvi, fa servir la seva màgia i el raig impacta de ple en el no-mort.

Un segon zombi emergeix de l’ombra i colpeja **Vesnot** a la cara. Aquest, amb un rugit, respon amb un cop ferotge. **Oreeo**, veient la situació, entona unes paraules inspiradores i llança un encanteri de curació sobre el bàrbar. Els zombis es resisteixen a caure, però amb el treball conjunt del grup, finalment aconsegueixen acabar amb ells.

Dins l’edifici descobreixen que es tracta d’una antiga forja. Hi ha eines rovellades i restes d’armes, però tot allò de valor ja fa temps que va ser saquejat.

**Oreeo** s’apropa a un edifici en ruïnes. No té porta, però a terra hi ha un cartell mig desfet amb un símbol que indica que era una botiga de provisions. Més endavant, arriben a una edificació més petita. **Wimuss** hi entra i sent una fragància de romaní. Entre les prestatgeries mig ensorrades, **Oreeo** troba una caixa de fusta. La obre amb cura i descobreix el collaret de maragdes que es guarda amb discreció al seu sarró.

Finalment, arriben a la plaça del poble. Està envoltada d’edificis enrunats, excepte un al nord que es manté intacte. Al centre hi ha una estàtua de fusta d’un guerrer amb una llança i escut, de tres metres d’altura. **Oreeo** té la sensació que el rostre li resulta familiar, però no aconsegueix recordar qui representa.

![Estatua Palien](https://github.com/user-attachments/assets/b2bc0e14-70c3-4a6b-94ff-7f1004945de3)

L’edifici del nord sembla una antiga guarnició. No té finestres, però sí espitlleres per a arqueria. Quan obren la porta, un zombi s’abalança sobre **Tharion** i li dóna un cop a la cara. Sense perdre el control, el tiefling aixeca un dit i el posa en flames, consumint el mort vivent. Però en fer-ho, un fum misteriós s’expandeix per l’aire. **Tharion** en surt il·lès, però **Vesnot** i **Wimuss** comencen a tossir.

L’interior de l’edifici amaga més zombis. Un d’ells fereix lleugerament el bruixot, però el bàrbar i el guerrer actuen ràpidament i l’eliminen. En la planta superior troben una escala que porta a un terrat, bloquejada per una trapa coberta de runa. Un cop la netegen, pugen i tenen una vista privilegiada del poble. És aleshores quan **Vesnot** reconeix l’estàtua: representa **Palien**, un antic heroi de *Neverwinter* famós per haver caçat monstres per la regió.

En les últimes habitacions de l’edifici encara hi ha més no-morts. **Wimuss**, amb una burla, enganya **Oreeo** perquè entri primer, però el bard no s’ho empassa i des de la porta dispara una fletxa al zombi. Amb el suport de **Vesnot** i **Tharion**, el no-mort cau. Tanmateix, un altre sorgeix de les ombres i ataca el mig-orc, que contraataca immediatament. **Oreeo** li clava una fletxa i **Wimuss** descarrega dos cops furiosos, però el zombi segueix dempeus fins que un últim raig d’energia d’en **Tharion** acaba amb ell.

Quan el grup es disposa a marxar, descobreixen un darrer zombi despistat. **Vesnot** s’hi acosta, **Oreeo** li dispara i **Tharion** el remata. **Wimuss**, avergonyit per la seva brometa anterior, desfà el cos del zombi amb una destralada final.

Un cop els cossos han estat arrossegats fora de l’edifici, el grup aprofita per fer un descans curt i preparar-se per al següent pas en la seva exploració de *Thundertree*.

---

**Encàrrecs**:

1. **Rescatar en Gundren** \- Capturat per l'_Aranya Negra_, pensem que està presoner al castell de _Cragmaw_. Els seus germans ls seus germans, **Nundro** i **Tharden**, estan acampats a les afores del poble. En **Elmar**, propietari de provisions _Barthern_ els va avisar de la desaparició d'en **Gundren**.
2. **Eliminació de Vara de Vidre** \- Eliminar el líder de la Marca Vermella, Vara de Vidre, per ordre de Halia Thornton, a canvi d’una recompensa. El poden trobar a la mansió Tresendar. 120 monedes d’or (+ 1 moneda d’or per bandit mort, n'hem matat 13)  
3. **Netejar d’enemics el castell de Cragmaw** \- 500 monedes d’or
4. **Thundertree** \- Per petició d'en **Reidoth**, matar el drac verd que hi ha a la regió

**Misteris**

- A la cova dels orcs no hi havia acumulació de riqueses, en canvi els orcs que vam eliminar pel camí tenien 150 monedes d'or. On enviava, el clan _Horuk_, el botí que aconseguia? per a qui treballaven?
- **Lord Albrek** és en *Vara de Cristall*. Però a quin mapa es referia l'emisor (*Aranya negra?*) d'aquella carta? Quan van rescatar en Sildar, els va explicar que **Clark** tenia ordres de l’*Aranya Negra* per atrapar en **Gundren** i que li havien pres el mapa de la _Cova de l’Eco_. Es refereixen a aquest mapa?
- On s'amaga en **Iarno Albrek**?
- On està el castell de _Cragmaw_, en **Yemick** els va dir que estava més enllà de _Phandalin_, cap al nord, enmig del bosc. Pensem que el druida **Reidoth** ens pot ajudar.
- S'amaga quelcom en el llibre del nan **Umon**?

## XP

```
Jordi:  0 xp
Bernat: 0 xp
Paco:   0 xp
Jaume:  0 xp
```
