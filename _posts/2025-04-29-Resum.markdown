---
tags: [Phandelver]
---

# 29-04-2025

## **La caiguda de Grol**

Els herois descansen en silenci. El cos d’en **Gundren** encara no ha estat trobat, però els cossos dels goblins caiguts són arrossegats i amagats en una de les habitacions fosques del castell. L’aire fa olor de pols i ferro. Després d’una hora, amb les ferides més o menys tancades i l’ànim una mica refermat, es mouen amb sigil cap a l’est, amb passes lentes, vigilant cada ombra.

Darrere una porta de fusta podrida, dues veus xiuxiuegen en la llengua gutural dels goblins. Es retiren amb precaució pel passadís, però el més corpulent de tots, el gegantí mig-orc, es queda una mica enrere, distret, a tocar de la porta. El bruixot de pell rogenca s’acosta i, amb un gest gairebé teatral, fa aparèixer una mà invisible que colpeja la fusta.

—Toc, toc.

Un goblin obre la porta. Al veure en Vesnot davant seu, ensopega enrere, sorprès.

—Qui ets tu?\! Alarma\! Intrusos\!

—Gamarús, que sóc amic —respon el bàrbar, sense moure’s—. Despertaràs el capità, que s’ha fotut un bon tiberi.

—Mentider\! Alarma\!

Abans no pugui cridar de nou, una estela d’energia crepitant travessa l’aire i impacta contra el pit del goblin, llançant-lo enrere. El mig-elf de cabells vermells es mou àgilment i xiuxiueja una melodia tan dissonant que fa sagnar les orelles del pobre diable, que cau mort abans de poder tornar a obrir la boca.

El bàrbar surt corrents cap al sud, convençut que un hobgoblin ha fugit en aquella direcció. Creua un arc esfondrat i entra a una torre desballestada, coberta per les ombres. Allà, un udol gutural retumba dins la pedra. Una criatura descomunal, coberta de plomes i pelatge, amb ulls d’òliba i urpes de bèstia, es desvetlla i rugeix. El bàrbar reacciona ràpid, alçant la seva destral amb les dues mans, però encara sorprès erra el cop, i el metall xoca contra la paret.

El guerrer mig-elf el segueix a pocs metres i dispara dues fletxes. La primera s’enfonsa en el llom de la criatura. La segona, però, s’encasta contra l’espatlla del seu company, fent-li una petita ferida. El gegant es gira lentament, amb una mirada furiosa que fa trontollar l’ànima.

Amb un crit salvatge, en **Vesnot** torna a alçar la seva arma de dues mans i l’enfonsa contra la bèstia, obrint-li una gran ferida. Em **Wimuss** es desplaça pel flanc i li clava l’espasa a la cuixa. L’encanteri de foc del tiefling passa a pocs centímetres del monstre i es perd contra la paret. El bard entra a l’estança i torna a murmurar aquelles notes doloroses que assalten la ment del monstre, que brama de ràbia.

![Owlbear Battle](/assets/OwlbearBattle.png)

La bèstia es gira i es llança contra el mig-orc, lacerant-lo amb les urpes. Malgrat el cop, el bàrbar aconsegueix esquivar el terrible bec que buscava la seva jugular. L’**Oreeo** torna a repetir la melodia, però aquesta vegada l’impacte mental és menys intens. Tot i així, la criatura ja respira amb dificultat.

Amb un darrer crit de guerra, en **Vesnot** brandant la seva destral li secciona el coll. La criatura cau enmig d’un bassal de sang i plomes, i el silenci torna a la torre.

Sota un munt de palla humida, el mig-orc descobreix un cofre. Amb l’ajuda del bard, l’obren. Dins hi troben dos pergamins màgics, un petit flascó amb líquid brillant i un bon grapat de monedes lluents.

Amb la criatura morta i el botí recollit, els herois continuen la seva exploració. Van primer cap al nord i després giren cap a l’est, fins a una sala que respira una opulència insòlita. Allà, els espera una visió inquietant: un hobgoblin franqueja la porta com un sentinella, darrera seu un bugbear enorme, de pèl brut i armat amb una espasa oxidada, té un ganivet contra el coll d’en **Gundren**. 

—Un pas més i el mato\! —esgüella—. I després a vosaltres\!

Des d’una ombra, invisible, el bruixot banyut ja ha entrat. Dins, un llop enorme aixeca el cap i, flairant l’aire, el detecta.

—Pareu\! —crida una veu coneguda. És en **Sildar**—. Estic negociant amb el rei **Grol**. Torneu al poble, això ja està en camí de resoldre’s.

El mig-orc entra a la sala i agafa el vell cavaller pel coll.

—El mataré. Nosaltres també hem vingut a matar el nan... per encàrrec.

La resta de companys es miren, desconcertats.

L’hobgoblin enemic es llança contra el bard, que cau enrere ferit. El mig-elf corpulent avança bramant, però el seu cop no troba carn. El bugbear s’alça i brama:

—Últim avís. Aneu-vos-en\!

Aleshores, en **Tharion** invoca tres raigs de foc. El primer carbonitza el llop, els altres dos es perden contra els murs. 

El bard, malgrat la ferida, fa una altra melodia penetrant que esquinça la ment del guerrer i el fa caure mort.Entra a la sala i, estirant la mà, paralitza el rei. 

El mig-orc deixa anar en **Sildar**, que aprofita per girar-se i amb un acte de traidoria l’ataca dues vegades, sense èxit. En **Vesnot**, a continuació, es gira cap al bugbear i li clava un cop brutal amb una destral. Amb un crit de ràbia, **Grol** es sacseja i es desfà del feix mental que el contenia. Però el que segueix els es deixa glaçats: en **Sildar** puja a la taula, salta amb una acrobàcia impossible i, en l’aire, el seu cos canvia. La pell, els ulls, la forma… es transforma. Un *doppelganger*. I clava el cop final a en **Gundren**, que cau mort a terra.

![King Grol](/assets/KingGrol.png)

El guerrer mig-elf irromp a la sala, però la seva espasa només talla l’aire. El bruixot fa esclatar un nou raig d’energia contra el canvia-formes, ferint-lo. El bàrbar, encegat per la fúria, ataca el rei una vegada més i li arrenca un bram de dolor.

El bard desenvaina la seva espasa curta i fereix el doppelganger, mentre en **Tharion** torna a fer esclatar un raig d’energia que colpeja l’enemic de ple. El guerrer corpulent avança amb una determinació ferotge i enfonsa la seva arma al ventre del bugbear, que cau desplomat.

Encara no han acabat. El tiefling no afluixa i segueix descarregant energia sobre el fals **Sildar**. Aquest, sagnant, fuig cap a un racó i recull un pergamí i unes ampolles. Intenta escapar, però el bàrbar intenta barrar-li el pas clavant-li un cop brutal.

Amb una serenor inesperada, l’**Oreeo** fa un pas lateral, carrega l’arc i, amb una precisió perfecta, dispara una fletxa que travessa el coll del canvia-formes. Aquest cau a terra entre convulsions i sang negra. En el seu cos hi troben un mapa antic amb la ubicació d’una cova llegendària i tres petites ampolles amb líquid de curació.

![Oreeo Arrow](/assets/OreeoArrow.png)

## **La Cova de l’Eco**

El silenci torna al castell. Els herois es miren. El cos d’en **Gundren** reposa immòbil als seus peus. En **Tharion**, amb les mans tremoloses, obre un dels pergamins trobats i recita les paraules prohibides. Una llum daurada embolcalla el cos inert del nan i, després d’uns segons que semblen eterns, en **Gundren** obre els ulls amb un sospir profund.

Entre les restes del jaç del rei **Grol** troben un tresor valuós: 220 monedes de plata, 160 de coure, un anell de plata amb una turquesa encastada, unes arracades d’or i un braçalet de coure. També hi ha una morningstar encantada i una javelina que el bàrbar es queda sense dubtar.

Recuperat però dèbil, en **Gundren** demana que el portin a *Phandalin* per rebre les benediccions de la deessa *Tymora*. Explica que el drow actuava en nom de l’**Aranya Negra**, buscant el mapa i intentant assegurar-se que ell no hagués revelat cap secret. Sap que els seus germans es trobaven a la *Cova de l’Eco*, i suplica als aventurers que l’ajudin a arribar-hi per esbrinar el seu destí.

A *Phandalin*, deixen el nan al *Shrine of Luck* i acorden trobar-se l’endemà a l’hostal *Stonehill*. Van a l’alcaldia per reclamar la recompensa, però el **Sildar** posa excuses per no pagar les 500 monedes promeses, tot i que afegeix 50 més quan el bard li retorna la seva espasa. 

Aprofiten per vendre els tresors que han anat acumulant i fan compres útils per la propera aventura.

A l’hostal _Stonehill_, a l’hora de sopar, els aventurers comparteixen taula vora el foc quan en **Gundren Rockseeker** arriba i s’asseu amb ells. Encara té pols a la roba i la mirada tensa, però la gratitud li brolla de les paraules. Amb un somriure cansat, els dona les gràcies per haver-lo salvat i, sense més preàmbuls, treu un petit pergamí del sarró.

—Us vull contractar formalment —diu—. Vint-i-cinc monedes d’or per cap. I un deu per cent de tot el que trobem a la cova.

El tiefling no tarda ni un instant a exigir millors condicions. Durant una estona llarga, la conversa esdevé una dansa d’arguments i silencis mesurats, però finalment arriben a un acord. La _Cova de l’Eco de les Ones_ es convertirà en la propera etapa del seu camí augmentant a un trenta per cent del contingut de la cova.

L’**Oreeo** aprofita la pausa per treure el llibre que van trobar a la mansió _Tresendar_. El col·loca damunt la taula i, amb veu suau, els explica el que hi ha llegit:

—Fa més de cinc-cents anys —comença, com si relatés una balada antiga—, clans de nans i gnoms van segellar un pacte conegut com el _Pacte de Phandelver_. Compartien una mina plena de riqueses, amagada en una cova meravellosa anomenada la _Cova de l’Eco de les Ones_. Però no era només una mina… dins la cova hi bategava una energia màgica. Uns fetillers humans s’hi van unir per canalitzar aquell poder i construir-hi una forja extraordinària: la _Forja dels Encantaments_. Amb ella es podien crear objectes màgics. _Phandalin_, la ciutat propera —pronunciat fan-da-lin, segons diu aquí—, també va créixer en prosperitat.

Fa una pausa breu i baixa el to.

—Però res no dura per sempre. Una poderosa horda d’orcs, amb mags mercenaris a la rereguarda, va arrasar el nord i va atacar la cova per robar-ne les riqueses i els secrets màgics. Els mags humans, els nans i els gnoms van lluitar plegats, però la batalla màgica va ser tan destructiva que gran part de la cova es va ensorrar. Molts van morir. I la ubicació d’aquell lloc es va perdre.

Passa unes pàgines, i afegeix, amb un gest solemne:

—També es menciona una arma sagrada: una maça de guerra anomenada _Lightbringer_, encàrrec dels sacerdots de Lathander. Va desaparèixer juntament amb la forja.

Alça el cap, i les seves paraules deixen un silenci d’expectativa a la taula.

—Em pregunto... si encara roman allà sota. Esperant.

Després d’una nit tranquil·la, surten de *Phandalin*. El viatge transcorre sense incidents. Arriben a la llegendària *Cova de l’Eco*, amagada entre les roques. Una petita fissura els dona entrada. L’ordre d’entrada és clar: el nan obre camí, seguit del **Vesnot**, en **Wimuss**, l’**Oreeo** i, tancant la formació, **Tharion** el bruixot.

Avancen per un passadís humit, excavat per l’antiga fúria de l’aigua i del temps. Arribem a una sala ampla, sostinguda per pilars naturals, estalactites i estalagmites que semblen custodis antics d’un secret massa temps oblidat. A l’extrem de la cambra veuen un petit campament abandonat, i entre les cendres, un cos nan inert. En **Gundren** hi corre. És en **Thardem**, el seu germà. La mort no fou pietosa: una punyalada al cor i sang encara fosca a la túnica.

![Thardem Body](/assets/ThardemBody.png)

A l’extrem nord-est, una paret mig esfondrada. Una corda penja, oscil·lant, com convidant-nos al desconegut. A sota, un nivell inferior espera. Més fred. Més fosc. Potser allà, s’hi amaga l’**Aranya Negra**.

---

**Botí**:
- Bescanvi d'objectes per monedes:
  
  | Objecte | Ubicació on es va trobar | Quantitat | Valor (mo) | **Total** |
  |:-----------|:-----------|-----------:|-----------:|-----------:|
  | Collaret maragdes | Herboristeria família Dendrar (Thundertree) | 1 | 200 | **200** |
  | Calze | Cofre del tresor de l’Ullalverinós (Thundertree) | 4 | 60 | **240** |
  | Calze | Castell de Cragmaw, altar | 1 | 150 | **150** |
  | Ganivet cerimonial | Castell de Cragmaw, altar | 1 | 60 | **60** |
  | Encenser | Castell de Cragmaw, altar | 1 | 120 | **120** |
  | Vara ornamentada amb plomes gravades | Castell de Cragmaw, armeria | 1 | 10 | **10** |
  | Anell de plata amb turquesa encastada | Castell de Cragmaw, Rei Grol | 1 | 10 | **10** |
  | Arracades d’or | Castell de Cragmaw, Rei Grol | 1 | 25 | **25** |
  | Braçalet de coure | Castell de Cragmaw, Rei Grol | 1 | 15 | **15** |
  
  **Total**: **830 monedes d'or**

- Monedes trobades en l'aventura

  | Ubicació on es va trobar | Or | Electrum | Plata |
  |:-----------|-----------:|-----------:|-----------:|
  | Castell de Cragmaw, Torre Owlbear |   120 | 90 | 0 |
  | Castell de Cragmaw, Rei Grol | 0 | 160 | 220 |
  | | | **120** | **250** | **220** |  
    
- **Vesnot**: 239 monedes d'or, 64 monedes d'electrum, 55 monedes de plata
- **Wimuss**: 237 monedes d'or, 62 monedes d'electrum, 55 monedes de plata, Poció de curació (_2D4+2_)
- **Tharion**: 237 monedes d'or, 62 monedes d'electrum, 55 monedes de plata, Poció de curació (_2D4+2_)
- **Oreeo** : 237 monedes d'or, 62 monedes d'electrum, 55 monedes de plata, Poció de curació (_2D4+2_), _Silence Scroll_

**Encàrrecs**:

1. **Acompanyar en Gundren a la cova de l'Eco** \- En **Gundren** ens contracta per acompanyar-lo a trobar els seus germans a la _cova de l'Eco_.
2. **Eliminació de Vara de Vidre** \- Eliminar el líder de la Marca Vermella, Vara de Vidre, per ordre de Halia Thornton, a canvi d’una recompensa. El poden trobar a la mansió Tresendar. 120 monedes d’or (+ 1 moneda d’or per bandit mort, n'hem matat 13)
3. **Netejar d’enemics el castell de Cragmaw** \- Falta cobrar la recompensa 500 monedes d’or + 50 monedes d'or per tornar l'espasa del **Sildar**.

**Misteris**

- **Lord Albrek** és en *Vara de Cristall*. Però a quin mapa es referia l'emisor (*Aranya negra?*) d'aquella carta? Quan van rescatar en Sildar, els va explicar que **Clark** tenia ordres de l’*Aranya Negra* per atrapar en **Gundren** i que li havien pres el mapa de la _Cova de l’Eco_. Es refereixen a aquest mapa?
- On s'amaga en **Iarno Albrek**?
- Hi serà la llegendària maça _Lightbringer_ a la _Cova de l'Eco_?

## XP

```
Jordi:  175 xp
Bernat: 150 xp
Paco:   150 xp
Jaume:  150 xp
```
